---
layout: default
title: Spaghetti Open Data
---

<img src="../assets/images/spaghettiopendata.png" alt="Logo di Spaghetti Open Data" />

Siamo un gruppo di cittadini italiani interessati al rilascio di dati pubblici in formato aperto, in modo da renderne facile l'accesso e il riuso (open data). Ci sembra che questa pratica sia utile per alimentare la discussione sulle scelte che ci attendono; rendendo facilmente accessibili informazioni di qualità alta, contribuirà a renderla più razionale, allargata e fondata sui dati. Con tutti i suoi difetti, la nostra democrazia è un grandissimo dono che ci hanno fatto le generazioni passate: il minimo che possiamo fare, tutti insieme, è cercare di averne cura.

Parliamo di dati su [questa mailing list](https://groups.google.com/d/forum/spaghettiopendata) da settembre 2010. Abbiamo anche un [repository GitHub](https://github.com/spaghetti-open-data), un canale Twitter ([@spaghetti_folks](https://www.twitter.com/@spaghetti_folks)) e un [canale Slack](https://spaghettiopendata.slack.com/) (_qui non siamo sempre presenti_).

# Raduno SOD19: 1-2 giugno a Milano

<p style="text-align:right"><img src="./assets/images/logo-PatrocinioComuneMilano.png" alt="Logo del patrocinio del comune di Milano" style="width: 30%"></p>

Il raduno di Spaghetti Open Data del 2019 (in breve **SOD19**) si terrà **a Milano l'1 e 2 giugno 2019**, alla [Fabbrica del Vapore](http://www.fabbricadelvapore.org/wps/portal/luogo/fabbricavapore).
Se hai a cuore il tema dei dati aperti e se ti senti almeno un po' civic hacker è il posto giusto per te, chiunque tu sia e qualunque cosa tu sappia o non sappia fare. Su Spaghetti Open Data ci sono sviluppatori, giornaliste, funzionari pubblici, ricercatrici, giuristi, attiviste, studenti e un bel po' di semplici curiosi di tutti i sessi e tutte le età. Assolutamente chiunque sia interessato agli open data è benvenuto.

#### Il trailer del raduno

Grazie a Luca Corsato, abbiamo un nuovo trailer per il raduno! [Eccolo qui](https://www.youtube.com/watch?v=nDDEEPcQAHg), come ai tempi delle prime edizioni!
<div><iframe width="40%" src="https://www.youtube.com/embed/nDDEEPcQAHg" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe></div>


## Come iscriversi
**Iscriviti comunque, anche se pensi di partecipare a parte del raduno**, ad esempio solo il sabato o la domenica. Abbiamo bisogno di stimare la partecipazione, l'iscrizione non costituisce una conferma della partecipazione (_comunque aperta e gratuita_), né un titolo preferenziale di sorta.

* [Iscriviti all'evento via Eventbrite](https://www.eventbrite.it/e/biglietti-preiscrizione-raduno-della-comunita-spaghetti-open-data-19-sod19-58334801963)

## Dove saremo
* il raduno sarà alla [Fabbrica del Vapore](http://www.fabbricadelvapore.org/wps/portal/luogo/fabbricavapore), raggiungibile comodamente dalla metro (linea M5 - fermata Monumentale, 5min a piedi con camminata lenta);
* saremo al primo piano nella _Sala Messina 2_, un'unica sala di oltre 600mq che divideremo in (almeno) tre zone:
	* una zona centrale dove ci sarà l'area plenaria;
	* alcune zone laterali ai due angoli estremi della stanza. Ci serviranno per le sessioni parallele del sabato e per le sessioni degli hackathon della domenica. Queste zone laterali sono:
		* per la giornata del sabato:
			* Tavolo Civic Hacking
			* Tavolo Dati & Mestieri
		* per la giornata della domenica:
			* Tavolo Rosso
			* Tavolo Verde
			* Tavolo Azzurro


## Dove dormire

* **Ostello Bello** - effettuare le prenotazioni dal sito [www.ostellobello.com](http://www.ostellobello.com) che dà diritto al 10% di sconto inserendo il codice promozionale _MAMMAMIA_ (che possono usare tutti i partecipanti al raduno)
* _da completare_

## Il programma (in divenire)

**Quest'anno il raduno dura 2 giorni** (_e non i soliti 3_). Come per tutti gli altri raduni SOD, il programma è costruito dal basso, dalla comunità. Qui di seguito la versione _in bozza_:

#### 1 Giugno 2019 - (Un)Conference

* 9.30 - 10.00 - Ritrovo al bar della Fabbrica del Vapore

##### In plenaria

* 10.10 - 10.30 - **Saluti dal Comune** (Lorenzo Lipparini - assessore a Partecipazione, Cittadinanza attiva e Open Data del Comune di Milano) 

* 10.30 - 11.50 - **Digital democracy products made in Brazil** (Felipe Benites Cabral) <br/> Negli ultimi tre anni, un brasiliano che vive a Milano ha lanciato in modo diverso applicazioni che utilizzano dati aperti (o dati liberati) e hanno intaccato il processo democratico in Brasile. Il principale progetto di lotta contro la corruzione in Brasile. E molti rami che sono iniziati dopo.
Una presentazione di ciò che è stato fatto, di ciò che ha funzionato e dell'esplorazione di quello che può essere replicato in Italia.

##### Pausa caffè

* 11.50 - 12.10 - pausa caffè al Bar della Fabbrica

##### Sessioni parallele della mattina

<table class="table table-hover table-responsive table-condensed" align="center" style="width: 100%">
    <thead class="thead-default">
    	<tr>
        	<th scope="col" style="width:10%">&nbsp;</th>
        	<th scope="col" style="width:45%; text-align:center">Tavolo Civic Hacking</th>
        	<th scope="col" style="width:45%; text-align:center">Tavolo Dati & Mestieri</th>
     	</tr>
    </thead>
	<tbody>
	    	<tr>
			<td style="vertical-align:middle">12.10</td>
			<td style="vertical-align:top"><strong>Come organizzare e rappresentare la domanda di Open Data</strong> (Matteo Brunati e altri)
			<p style="font-size:small">Oggi le iniziative Open Data sono costruite tutte relativamente intorno all’offerta. Non è facile aggregare il lato domanda (anche per colpa della frammentazione della società civile). Considerando anche l’esistenza del FOIA, la domanda di apertura di dati non sembra decollare o manifestarsi in modo rilevante. Cosa non funziona di certo e come si potrebbe favorire la creazione e l’aggregazione della domanda di Open Data.</p>
			</td>
			<td style="vertical-align:top"><strong>Scriptorium digitale, per preservare la cultura digitale da un nuovo Medioevo</strong> (Matteo Fortini)
			<p style="font-size:small">Il nostro mondo è sempre più caratterizzato dalla pubblicazione di dati e contenuti online, spesso con licenze aperte. Purtroppo a quest’abbondanza non corrisponde in generale altrettanto impegno - politico, economico, tecnologico - perché questi contenuti siano disponibili sempre e per sempre. Basta un cambio di governo, una crisi economica, un aggiornamento normativo, un problema amministrativo o tecnico perché siano indisponibili anche per lunghi periodi. Pensiamo che la società civile debba riconoscere l’inestimabile valore dei dati aperti pubblicati e si debba adoperare perché non rischino in alcun modo di essere perduti o, con conseguenze simili, diventare non disponibili.
			Come accadde per i monaci benedettini in epoca medievale, è tempo di porsi il problema di mettere al sicuro tutti questi dati dall’impatto di qualsiasi catastrofe che li possa colpire, perché rimangano patrimonio pubblico.</p>
			</td>
    		</tr>
	</tbody>
</table>

##### Pranzo

* 13.30 - 14.30 - Pranzo (_forse catering in loco, da confermare_)

##### Sessioni parallele del primo pomeriggio

<table class="table table-hover table-responsive table-condensed" align="center" style="width: 100%">
    <thead class="thead-default">
    	<tr>
        	<th scope="col" style="width:10%">&nbsp;</th>
        	<th scope="col" style="width:45%; text-align:center">Tavolo Civic Hacking</th>
        	<th scope="col" style="width:45%; text-align:center">Tavolo Dati & Mestieri</th>
     	</tr>
    </thead>
	<tbody>
	    	<tr>
					<td style="vertical-align:middle">14.30 - 15.30</td>
					<td style="vertical-align:top"><strong>Open Data come atto politico</strong> (Piersoft)
					<p style="font-size:small">Casi di successo e insuccesso per gli Open Data come strumento a servizio dell’Open Government nella PA</p>
					</td>
					<td style="vertical-align:top"><strong>Archeostickers</strong> (Luca Corsato)
					<p style="font-size:small">Archeostickers è una campagna di cazzeggio intellettuale-barra-storico-barra-artistico, che riusa esclusivamente dati aperti per creare meme. Si parlerà di Cosa, Come e Perché piacciano ma nessuno approfondisce sui dati e la loro capacità generativa di contenuti e idee.</p>
					</td>
				</tr>
				<tr>
				<td style="vertical-align:middle">15.30 - 16.30</td>
				<td style="vertical-align:top"><strong>Quali licenze per i dati pubblici?</strong> (Matteo Fortini)
				<p style="font-size:small">Lo so, è un tema che ormai è peggio della brexit, però abbiamo visto anche recentemente che le PA stanno cominciando a scegliere delle licenze specifiche per i loro dati aperti e che queste scelte non sempre vanno incontro alle esigenze (giuste o sbagliate) degli altri mondi open data. <a href="https://groups.google.com/forum/#!msg/spaghettiopendata/Jjj6ySl3yZg/ZJxgj1P0AAAJ" >Un esempio di discussione qui</a>. Altro esempio le linee guida ICCD, che sono lungimiranti, ma rischiano anche di frenare eventuali aperture maggiori <a href="http://www.iccd.beniculturali.it/it/norme-regolamenti-circolari/4456/linee-guida-2018-linee-guida-per-la-pubblicazione-e-il-riuso-del-catalogo" >si veda qui</a>. Una soluzione che è citata è quella di Bologna, con licenze ad-hoc, che però non è amata da tutti. Di recente, pure la commissione europea ha fatto <a href="https://ec.europa.eu/jrc/en/news/commission-makes-it-even-easier-citizens-reuse-all-information-it-publishes-online">una riflessione</a>.</p>
				</td>
				<td style="vertical-align:top"><strong>OpenData e IoT, rendere "fisico" un dato + data visualization</strong> (Andrea Trentini)
				<p style="font-size:small">Presentazione del "BiblioVisualizer" installato presso la Biblioteca comunale di Cormano. Un "gioco" di visualizzazione dei dati sul prestito libri nel Consorzio (CSBNO).La barra (attualmente) mostra un "termometro" dei prestiti cumulativi della giornata in tutto il consorzio. Parte da 0 (tutti i LED chiari) a mezzanotte di ogni giorno. Durante il giorno sale fino a riempire la barra di rosso man mano che nel consorzio vengono prestati libri, ogni LED corrisponde a 100 prestiti.Un cursore blu mostra il tempo che passa (si sposta ogni secondo) e un impulso colorato di giallo scatta ogni volta che la barra riesce a collegarsi in rete. Lo scopo è quello di rendere parzialmente interattivo e “giocoso” (<em>gamification</em>) il prestito libri per un miglior coinvolgimento attivo degli utenti del servizio prestito, il “termometro” della biblioteca è immediatamente comprensibile a tutti mentre la pagina web da cui i dati vengono presi è pressoché sconosciuta. </p>
				</td>
				</tr>

	</tbody>
</table>

##### Pausa caffè

* 16.30 - 16.50 - pausa caffè al Bar della Fabbrica

##### Sessioni parallele del pomeriggio inoltrato

<table class="table table-hover table-responsive table-condensed" align="center" style="width: 100%">
    <thead class="thead-default">
    	<tr>
        	<th scope="col" style="width:10%">&nbsp;</th>
        	<th scope="col" style="width:45%; text-align:center">Tavolo Civic Hacking</th>
        	<th scope="col" style="width:45%; text-align:center">Tavolo Dati & Mestieri</th>
     	</tr>
    </thead>
	<tbody>
	    	<tr>
			<td style="vertical-align:middle">16.50 - 18.00</td>
			<td style="vertical-align:top"><strong>Mappare le barriere architettoniche per il PEBA</strong> (Piersoft)
			<p style="font-size:small">Verrà spiegato come usare un bot Telegram per la mappatura partecipata di barriere architettoniche, secondo uno schema codificato nella PA locale. i dati vengono poi rilasciati in Open Data per l'ente che può usarli per redigere il PEBA (Piano Eliminazione Barriere Architettoniche).</p>
			</td>
			<td style="vertical-align:top"><strong>Accettabilità della trasparenza: sovrapposizione dei dati personali e dei dati aziendali</strong> (Fabio Disconzi)
			<p style="font-size:small">Accettabilità della trasparenza: sovrapposizione dei dati personali e dei dati aziendali. Il racconto di un paio di stranezze vissute con il sito: sarebbe utile la partecipazione di qualcuno che ne capisce di licenze e di leggi sulla privacy e simili.</p>
			</td>
    		</tr>
	</tbody>
</table>

##### In plenaria

* 18.00 - 18:20 - **Stiamo dimenticando qualcuno!** (Erika Marconato) <br/>I bias sono come le mutande: nessuno dichiara a gran voce di averle e, di solito, sono nascoste. Pure noi di Spaghetti Open Data li abbiamo e ve lo dimostrerò con questo talk in cui parlerò di donne, tech e della comunità di cui facciamo parte. E se credi che "tanto i dati sono dati" e con quelli si risolve il problema, preparati alla sorpresa!

##### Cena

_da completare_

#### 2 Giugno 2019 - Civic Hackathon - seconda giornata

Questa giornata è dedicata agli hackathon. Ci sono delle tracce abbozzate, ma sarà possibile partecipare anche a sessioni nate in quel momento.

* 9.00 - 9.45 - Ritrovo al bar della Fabbrica del Vapore per **Open Yoga** ovvero usare i dati come tappetino (bring your own device!) - _da definire_
* 9.45 - 15.00 - ognuno può partecipare alla sessione che desidera, anche a quelle che eventualmente nasceranno in quel momento, tra cui:
	* [_Tavolo Rosso_] **Melting Pot Milano** (Alberto Cottica) <br/> Si prende spunto da <a href="http://brussels-diversity.jetpack.ai/">quest'esperienza</a>. In breve, è una mappa one person one dot dove ogni pixel rappresenta un abitante non nato in Italia. Il colore del pixel rappresenta la nazionalità: europea, nord-africana, asiatica etc. La mappa serve a capire se c'è segregazione spaziale. A Bruxelles c'è, con gli europei che abitano più a sud e est, i nord africani a nord e ovest, i turchi a nordest etc. In lista se ne sta discutendo in <a href="https://groups.google.com/d/msg/spaghettiopendata/87nI_CoU_ME/ds2aHtm5BwAJ">questo thread</a>;
	* [_Tavolo Verde_] **Ready for Commons**, o come fare un business model per gli Open Data (Luca Corsato) <br/> Il modello di business aperto è perfetto per i patrimoni di dati perché genera relazioni e accelera attività di ricerca e sviluppo. Si spiegherà come armonizzare la creazione di valore economico e sociale tutelando titolarità e proprietà dei dati. La sessione sarà formativa ma in forma di hackathon prendendo spunto dal alcuni dataset di partenza;
	* [_Tavolo Azzurro_] **Tutorial di Introduzione agli Open Data per Smanettoni** (Marco Brandizi) <br/> Facciamo un hackathon per (iniziare a) scrivere un tutorial di "Introduzione agli Open Data per Smanettoni". L’idea è di rivolgersi al neofita di dati, ma mediamente appassionato di informatica (per intenderci, che sa fare due cose con Linux e programmazione, mettere su un CKAN e roba così), spiegargli che cosa sono gli Open Data e perché servono, mostrargli dove andarli a cercare, come raccoglierli, come modellarli e renderli interoperabili, come si pubblicano (es, CKAN), come si usano una volta pubblicati (Jupyter, dashboards, analisi con Python), cenni di linked data, scelta delle licenze.
	* 15.00 - 15.30 - chiusura e saluti


[Segui le discussioni in lista](https://groups.google.com/forum/#!tags/spaghettiopendata/SOD19) e l'[hashtag #SOD19](https://twitter.com/search?f=tweets&vertical=default&q=%23SOD19&src=typd) per restare aggiornato e per aiutarci a far girare la voce sul raduno!

---

# SOD: chi siamo

Siamo un gruppo di cittadini italiani interessati al rilascio di dati pubblici in formato aperto, in modo da renderne facile l'accesso e il riuso (open data). Alcuni di noi lavorano per amministrazioni dello Stato o di enti locali, altri no. Se vuoi saperne di più, vai alla [pagina sul chi siamo](./sod-chi-siamo.html).

#### Cosa abbiamo fatto: il catalogo di dati costruito dal basso, prima di dati.gov.it

Tutto è nato nel 2010 da [un post di Alberto che ha suscitato un certo interesse in rete](http://www.cottica.net/2010/09/16/spaghetti-open-data-reloaded/): diverse persone ci hanno suggerito siti web e pagine interessanti, pieni di dati pubblici, e ci è venuta voglia di lavorare ad una pagina web che li raccogliesse. Da ottobre 2010 fino a novembre 2011, il [sito spaghettiopendata.org](https://web.archive.org/web/20111016041539/http://www.spaghettiopendata.org/) è stato una sorta di portale dati.gov.it creato dal basso, dalla comunità. Un non portale degli Open Data italiani.

Alla pubblicazione del sito ufficiale dati.gov.it, abbiamo deciso di continuare a raccontarci e a confrontarci sul tema dei dati nella mailing-list [https://groups.google.com/d/forum/spaghettiopendata](https://groups.google.com/d/forum/spaghettiopendata).

# Come comportarsi

#### Scopo della mailing-list https://groups.google.com/d/forum/spaghettiopendata
Aggregare il movimento italiano sugli Open Data (da cui il nome spaghetti) segnalando ciò che viene fatto e aiutando i nuovi entrati ad orientarsi.

#### Filosofia
Questa mailing list non è una community chiusa, come tale tutti possono entrare ma non ci sono moderatori. Le scelte vengono fatte nel modo più democratico possibile, tuttavia non avendo una costituzione, questa netiquette è un orientamento per capire quando e come dialogare, piuttosto che stabilire i limiti delle azioni degli iscritti alla lista. Obiettivo implicito della mailing list è restare in vita, quindi potranno essere allontanate persone la cui verbosità/aggressività/trollaggine sarà di troppo disturbo per i partecipanti.

#### La lista è aperta a tutti in “lettura” chi vuole scrivere però è benvenuto quando
* legge i messaggi altrui prima di scrivere
* sa scrivere codice (informatico, legale) e lo condivide
* segnala iniziative sugli Open Data (formati, standard, progettazione e architettura, legislazione, narrazioni fatte sulla base di Open Data)
* aiuta e fornisce supporto ai nuovi arrivati
* desidera confrontarsi sugli Open Data e capirne di più

#### Mantenere sempre una politica di full disclosure
1. Ciascuno dichiara il proprio arsenale di cappelli con cui si presenta, ovvero elenca le organizzazioni e/o associazioni di cui è membro.
2. Per default, ognuno scrive come se stesso. Se, in qualche caso, qualcuno vuole mettersi un cappello specifico, lo dichiara all'inizio del messaggio
3. Quando si scrive, cercare di stare attenti ad evitare i fraintendimenti e a non offendere nessuno, lavoriamo sulla trasparenza come sulla chiarezza
4. Quando si legge, "_assume good faith_". Se qualcuno scrive una cosa che non ci piace, non concludiamo immediamente di essere sotto attacco: potremmo avere capito male, o la persona potrebbe essersi espressa in modo goffo

#### Chi non è benvenuto e rischia l’espulsione dalla lista
* chi fa attacchi personali
* chi usa modi trolleggianti (maleducati e/o spam tipo ottusi reply a mitraglia che portano a discussioni infinite nelle quali ci si perde facilmente)
* chi fa interventi completamente off topic rispetto ai temi della lista (e non lo segnala inserendo nell’oggetto OT)
* chi fa autopromozione

#### Attenzione agli argomenti borderline
* discussioni a 2 (meglio scriversi in privato se non interviene qualcun altro nella discussione entro qualche scambio)
* critiche gratuite (benvenute le critiche se educate, motivate e dimostrabili, scevre da attacchi personali)
* promozione di eventi off topic (soprattutto se privati e/o for profit)

# Archivio sito (2013-2018)

Questo sito era gestito con Drupal fino alla primavera del 2018: ne abbiamo fatto una copia statica per salvarne tutti i materiali, lo trovi qui [/archivio](https://www.spaghettiopendata.org/archivio/index.html). Per capire come lo usavamo il modo migliore è partire [dalle spiegazioni che avevamo predisposto per i nuovi arrivati che trovi nel wiki](https://github.com/spaghetti-open-data/website/wiki).

# Contatti

Eh, averli i contatti da girarti: scherziamo! Siamo una comunità informale: per scriverci ti conviene scrivere direttamente nella nostra mailing-list. Puoi pure provare ad inviarci una mail, ma non abbiamo idea se ti risponderemo mai :-)
Ci trovi su:

1. Mailing-list: [https://groups.google.com/d/forum/spaghettiopendata](https://groups.google.com/d/forum/spaghettiopendata)
2. Twitter: [@spaghetti_folks](https://www.twitter.com/@spaghetti_folks)
3. GitHub: [https://github.com/spaghetti-open-data](https://github.com/spaghetti-open-data)
4. Slack: [https://spaghettiopendata.slack.com](https://spaghettiopendata.slack.com)
