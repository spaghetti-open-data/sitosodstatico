---
Spaghetti Open Data
---

Siamo un gruppo di cittadini italiani interessati al rilascio di dati pubblici in formato aperto, in modo da renderne facile l'accesso e il riuso (open data). Ci sembra che questa pratica sia utile per alimentare la discussione sulle scelte che ci attendono; rendendo facilmente accessibili informazioni di qualità alta, contribuirà a renderla più razionale, allargata e fondata sui dati. Con tutti i suoi difetti, la nostra democrazia è un grandissimo dono che ci hanno fatto le generazioni passate: il minimo che possiamo fare, tutti insieme, è cercare di averne cura.

Parliamo di dati su [questa mailing list](https://groups.google.com/d/forum/spaghettiopendata) da settembre 2010. Abbiamo anche un [repository GitHub](https://github.com/spaghetti-open-data), un canale Twitter ([@spaghetti_folks](https://www.twitter.com/@spaghetti_folks)) e un [canale Slack](https://spaghettiopendata.slack.com/). 

# Vieni al raduno SOD19 l'1 e 2 giugno a Milano!

Il raduno di Spaghetti Open Data si chiama **SOD19** e si terrà **a Milano l'1 e 2 giugno 2019**.

Se hai a cuore il tema dei dati aperti, e se ti senti almeno un po' civic hacker è il posto giusto per te, chiunque tu sia e qualunque cosa tu sappia o non sappia fare. Su Spaghetti Open Data ci sono sviluppatori, giornaliste, funzionari pubblici, ricercatrici, giuristi, attiviste, studenti e un bel po' di semplici curiosi di tutti i sessi e tutte le età. Assolutamente chiunque sia interessato agli open data è benvenuto.
 
Come per gli altri raduni SOD, anche il programma di SOD19 è costruito man mano dalla comunità. Ne stiamo discutendo in lista qui:
[https://groups.google.com/forum/#!tags/spaghettiopendata/SOD19](https://groups.google.com/forum/#!tags/spaghettiopendata/SOD19)

##### Abbiamo già un trailer :-) 

Grazie a Luca Corsato: [eccolo qui](https://www.youtube.com/embed/nDDEEPcQAHg)

## Cos'è e chi siamo

Siamo un gruppo di cittadini italiani interessati al rilascio di dati pubblici in formato aperto, in modo da renderne facile l'accesso e il riuso (open data). Alcuni di noi lavorano per amministrazioni dello Stato o di enti locali, altri no.
 
#### Cosa abbiamo fatto: il catalogo di dati costruito dal basso, prima di dati.gov.it

Tutto è nato nel 2010 da [un post di Alberto che ha suscitato un certo interesse in rete](http://www.cottica.net/2010/09/16/spaghetti-open-data-reloaded/): diverse persone ci hanno suggerito siti web e pagine interessanti, pieni di dati pubblici, e ci è venuta voglia di lavorare ad una pagina web che li raccogliesse. Da ottobre 2010 fino a novembre 2011, il [sito spaghettiopendata.org](https://web.archive.org/web/20111016041539/http://www.spaghettiopendata.org/) è stato una sorta di portale dati.gov.it creato dal basso, dalla comunità. Un non portale degli Open Data italiani.

Alla pubblicazione del sito ufficiale dati.gov.it, abbiamo deciso di continuare a raccontarci e a confrontarci sul tema dei dati.

---
 

## Scopri l'archivio

Fino alla primavera del 2018, questo sito era gestito con Drupal, un CMS Open Source che necessitava di parecchie cure per la gestione. Ne abbiamo fatto una copia statica, con tutti i materiali, che si trova qui [/archivio](https://www.spaghettiopendata.org/archivio/).

## Contatti

Eh, averli i contatti da girarti: scherziamo!
Siamo una comunità informale, e per scriverci ti conviene scrivere direttamente nella nostra mailing-list: se ci mandi una mail non abbiamo idea se ti risponderemo mai.
 
Ci trovi anche su:

1. Twitter: @spaghetti_folks
2. GitHub: https://github.com/spaghetti-open-data
3. Slack: https://spaghettiopendata.slack.com



